4.1.1.
Wyniki wskazują, że przy niskich wartościach λ poziom strat był minimalny. W miarę wzro-
stu λ, system zaczął doświadczać większych obciążeń, co prowadziło do wzrostu ilości straconych
ramek. Analiza wyników wskazuje na wyraźną korelację między wzrostem intensywności ruchu a
zwiększonym poziomem strat, szczególnie przy wyższych wartościach λ, która została przedsta-
wiona na wykresie 4.1. Dłuższy czas obsługi ramek prowadził do zwiększenia poziomu strat przy
identycznych wartościach λ. Wynika to z faktu, że czas obsługi w systemie z λobs = 0, 001 jest
średnio dłuższy niż w systemie z λobs = 0, 1, co przekłada się na mniejszą intensywnosć obsługi,
tym samym dłuższy czas przetwarzania ramek i ich usunięcie z buforów wejściowych.
Zależność ta znajduje odzwierciedlenie w modelach teoretycznych, w których zmniejszenie inten-
sywności strumienia obsługi bezpośrednia wpływa na wzrost prawdopodobieństwa strat w systemie

4.1.2 (CONSTANT)
Przy niskiej wartości stałej wynoszącej od 0 do 10 poziom strat ramek był największy wynosząc
ponad 90%. Mała wartość constant oznaczała, że ramki były generowane bardzo często, co prowa-
dziło do szybkiego zapełniania się buforów. Wraz ze zwiększaniem się parametru constant, poziom
strat malał, aż osiągnął poziom blisko 0 przy constant równym 1500. Na rysunku 4.3 przedstawiony
został wykres tego zdarzenia.
Mimo zmiany źródła losowości widoczna jest ta sama zależność, w której spadek odstępów
czasu między napływem kolejnych ramek wpływa na wzrost strat w systemie. Wyniki te można
porównać ze strumieniem ramek modelowanym wykładniczo przyjmując wartość constant jako od-
powiadający wartości oczekiwanej rozkładu wykładniczego 1
λ [25]. Przy takiej interpretacji można
zauważyć, że wyniki dla ruchu opisanego wartością stałą są zbieżne względem ruchu opisanego
procesem Poissona.
Należy zwrócić uwagę na istotną różnicę pomiędzy rysunkami 4.3 oraz 4.1 i 4.1.1. Przedstawienie
na rysunkach 4.1 i 4.1.1 bezpośrednio wartości λ powoduje to, że zależność jest odwrócona w
osi odciętych względem 4.3. Aby zatem mówić o odstępie czasowym między ramkami należałoby
znormalizować 4.1 i 4.1.1 np. poprzez umieszczenie na osi x wartości oczekiwanej wyrażanej jako

4.2 WIELKOŚC RAMKI
Symulacje wykazują, że rozmiar ramki ma marginalny wpływ na poziom strat w systemie. Małe
ramki są przetwarzane efektywniej, co prowadzi do mniejszych strat, podczas gdy większe ramki
powodują zwiększone obciążenie systemu i wyższe poziomy strat. Różnice te są jednak stosunkowo
niewielkie i w niektórych przebiegach mieszczą się nawet w graniach błędu statystycznego. Biorąc
pod uwagę, że system interpretowany jest jako jednoklasowy można założyć, że na poziom strat
w tym badaniu wpływ ma wyłącznie czas obsługi, który zgodnie z przyjętym sposobem działania
symulatora zależny jest od długości ramki, co omówiono szczegółowo w rozmiarze 3.

4.3 BUFOR
Większe bufory pozwalają na przechowywanie większej liczby ramek przed ich przetworzeniem,
co zmniejsza prawdopodobieństwo strat nadchodzących zgłoszeń. Analogicznie mniejsze bufory
szybciej się zapełniają co prowadzi do większych strat ramek, szczególnie przy wyższej intensyw-
ności ruchu.
W ogólnym przypadku poziom strat gwałtownie maleje wraz ze wzrostem wielkości bufora. Już
przy kilkukrotnym zwiększeniu wielkości bufora poziom strat spada kilkukrotnie. Przy zastoso-
waniu dostatecznie dużego bufora poziom strat dąży do zera. Zjawisko to znajduje uzasadnienie
teoretyczne. Zwiększenie kolejki zgłoszeń w systemach takich jak model Erlanga z opóźnieniem
pozwala zmniejszyć poziom strat przy zachowaniu bez zmian pozostałych parametrów systemu.
Bufor, stanowiący w rozumieniu takiego systemu kolejkę zgłoszeń, pozwala przyjmować do sys-
temu kolejne zgłoszenia, które oczekują na obsługę. Przy odpowiednio długiej kolejce względem
intensywności ruchu prawdopodobieństwo strat może zostać zminimalizowane [21].
W niektórych przypadkach jak na rysunku 4.7 zauważalny jest obszar, w którym poziom strat
jest zbliżony niezależnie od zmian wielkości bufora. Analogiczna sytuacja widoczna jest na ry-
sunkach 4.9 oraz 4.10. Sugeruje to, że w pewnym zakresie rozmiar bufora nie wpływu na poziom
strat przy danej intensywności ruchu. W przypadkach takich jak na rysunku 4.8 poziom strat ma-
leje proporcjonalnie do wzrostu rozmiaru bufora. Odchylenie widoczne jest jedynie na końcu tej
zależności.
Symulacje wykazują, że wielkość bufora ma istotny wpływ na poziom strat ramek zwłaszcza
w kontekście różnych czasów obsługi ramek. Dłuższy czas obsługi pozwala na skuteczniejsze wy-
korzystanie mniejszych buforów, podczas gdy krótszy czas obsługi wymaga znacznie większych
buforów, aby osiągnąć podobne poziomy strat.

4.4 RUCH ROZGŁOSZENIOWY
Wzrost procentu ruchu rozgłoszeniowego ma istotny wpływ na poziom strat w systemie. Wraz
ze wzrostem udziału ruchu rozgłoszeniowego, poziom strat ramek znacząco wzrasta. Ruch roz-
głoszeniowy musi zostać przekazany na każdy z interfejsów z wyłączeniem interfejsu źródłowego,
co przekłada się na znaczące obciążenie całego systemu. Minimalizacja ruchu rozgłoszeniowego
jest kluczowa dla utrzymania niskiego poziomu strat i wydajności przełącznika. Charakterystyka
wzrostu jest porównywalna dla różnych poziomów intensywności ruchu. Warto odnotować, że dla
większej intensywności poziom strat wzrasta szybciej, co wynika z samej ilości napływających
zgłoszeń.
Niski poziom ruchu rozgłoszeniowego pozwala na efektywne przetwarzanie ramek z minimal-
nymi stratami, podczas gdy wysoki poziom ruchu rozgłoszeniowego prowadzi do znaczącego ob-
ciążenia systemu. Wyniki te potwierdzają dobrze znane praktyki sieciowe, w których dąży się do
ograniczania rozmiaru domen rozgłoszeniowych jak również samej ilości rozsyłanych ramek roz-
głoszeniowych [17]. Zmniejszenie ilości ruchu rozgłoszeniowego w sieci lokalnej pozwala znacząco
poprawić wydajność przełącznika zarówno w formie modelu matematycznego jak i w rzeczywistych
urządzeniach

4.5. ROZMIAR CAM
Wyniki symulacji wskazują ścisły związek między rozmiarem tablicy CAM a poziomem strat
w systemie. Większy rozmiar tablicy CAM przekłada się na mniejsze straty ramek w systemie,
zaś większa tablica CAM zmniejsza poziom strat. Zależność ta jest bezpośrednim następstwem
sposobu działania przełącznika warstwy drugiej. Zmniejszenie rozmiaru tablicy CAM ogranicza
maksymalną liczbę adresów jakie może zapamiętać przełącznik, a ruch z niezapisanych adresów
przesyłany jest rozgłoszeniowo [17]. Tym samym rozmiar tablicy CAM wpływa na ilość ruchu
rozgłoszeniowego i pośrednio na wzrost strat w systemie. Można przyjąć założenie, że poziom
strat dla danych rozmiarów tablicy CAM odpowiadał będzie ogólnej ilości ruchu rozgłoszenioweg.

4.6 MAC FLOODING
Wielkość tablicy CAM ma istotny wpływ na poziom strat ramek. Im większy rozmiar tablicy
CAM, tym mniejsze straty ramek dla tego samego czasu życia. Małe tablice CAM wykazują wyższe
straty ramek przy każdej wartości TTL, podczas gdy duże tablice CAM mają znacznie niższe straty
ramek, szczególnie przy niższych wartościach TTL. Krótszy czas życia powoduje większe straty,
szczególnie w mniejszych tablicach CAM. Zwiększenie TTL do 250 zmniejsza straty, ale ten efekt
jest bardziej widoczny w większych tablicach CAM.
Analizowany przypadek pozwala stwierdzić, że wartość TTL musi zostać zoptymalizowana pod
kątem minimalizacji strat w realiach ataku na tablicę CAM. Zbyt mała wartość TTL powoduje,
że do tablicy regularnie napływają nowe, fałszywe wpisy z losowych adresów; z kolei zbyt duża
wartość TTL sprawia, że fałszywe wpisy utrzymują się w tablicy przez długi okres czasu nawet jeśli
nie napływą ramki, które je zawierają. Parametr ten należy zatem wypośrodkować na podstawie
dalszych doświadczeń.